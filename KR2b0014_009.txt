# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:22.018528
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB02n0039-009司馬溫公稽古錄-卷第九.
<pb:KR2b0014_SBCK_009-1a>¶
司馬溫公稽古錄卷之九¶
　　　周下¶
　恭王崩子懿王囏立(囏居/閑切)○懿王崩恭王弟孝¶
　王辟方立○孝王崩復立懿王太子夷王爕○¶
　夷王時王室卑下堂而見諸侯夷王崩子厲王¶
　胡立○厲王淫昏無道召穆公作詩刺之不敢¶
　斥言借商紂以言之曰殷鑒不遠在夏后之世¶
　榮夷公好專利有寵於王芮良夫諫曰夫利百¶
　物之所生也天地之所載也而或專之其害多¶
<pb:KR2b0014_SBCK_009-1b>¶
　矣天地百物皆將取焉所怒甚多胡可專也王¶
　人者將以導利而布之上下者也匹夫專利猶¶
　謂之盜王而行之其歸鮮矣王不聽國人謗王¶
　王怒得衛巫使監謗者(監察也王以爲巫有/神靈有謗必知之)以¶
　告則殺之國人莫敢言道路以目王喜告召公¶
　曰吾能弭謗矣召公曰防民之口甚於防川川¶
　壅而潰傷人必多王不聽後三年民不堪命作¶
　亂流王于彘太子靖匿於召公之家召公以其¶
　子代之乃得免大臣共和行政自是以後年始¶
<pb:KR2b0014_SBCK_009-2a>¶
　可譜¶
　　共和之初諸侯所自出¶
　　　魯(周公旦姬姓周文王之子武王之弟佐/文武克商定天下食采於周武王崩成)¶
(王幼周公攝行天子事七年致太平復/政成王成王命周公子伯禽就封於魯)¶
(都曲阜留周公自輔爲太師周公薨於/豐魯公伯禽後七君至愼公濞○曲阜)¶
(今兗/州)¶
　　　齊(太公望姜姓其先出於神農氏堯時嘗/爲四岳封於吕太公事周爲文武師佐)¶
(武王滅商號尚父封於齊都營丘太公/留鎬京與周公夾輔成王後五世至胡)¶
(公靜徙都薄姑胡公弟獻公山徙都臨/淄獻公薨子武公壽立○營丘在今青)¶
<pb:KR2b0014_SBCK_009-2b>¶
(州界薄姑在棣州/界臨淄在青州界)¶
　　　晉(唐叔虞姬姓周武王之子成王之弟成/王封叔虞於唐在河汾之東叔虞子爕)¶
(爲晉侯又四世/至靖侯宜臼)¶
　　　秦(仲嬴姓其先出於高陽氏至伯益佐禹/治水爲舜虞其後裔有飛廉飛廉生惡)¶
(來革皆以材力事紂與紂俱死飛廉玄/孫曰造父以御得幸於周穆王封於趙)¶
(城爲趙氏惡來革五世孫非子爲周孝/王主馬于汧渭之間馬又蕃息孝王邑)¶
(之秦曰秦嬴秦嬴生公伯公伯/生秦仲秦仲始大○秦今秦州)¶
　　　楚(芉姓其先出於高陽氏有子曰黎爲高/辛氏火正有功德號祝融黎死弟呉囬)¶
(代爲祝融其後子孫蕃衍爲八姓夏商/之際爲顯諸侯巳姓昆吾董姓豢龍彭)¶
<pb:KR2b0014_SBCK_009-3a>¶
(姓彭祖豕韋秃姓舟人妘姓鄔鄶偪陽/曹姓鄒莒斟姓無後呉囬之孫曰季連)¶
(爲芉姓楚之祖也世居蠻荆爲君長其/苖裔曰鬻熊事周文王鬻熊曽孫熊繹)¶
(事成王封爲楚子熊繹後/八君至熊勇○芉音弭)¶
　　宋(微子啓殷帝乙之子紂之庶兄周公既/誅武庚祿父以微子代殷後封於宋世)¶
(爲周客微子薨弟衍立號微仲微仲/後六君至僖公舉○宋今應天府)¶
　　　衛(康叔封姬姓周公之弟也周公既伐管/叔蔡叔以殷餘民封康叔於衛康叔後)¶
(八世至僖侯/○衛今衛州)¶
　　　陳(胡公滿帝舜之後周武王克殷以元女/大姬妻胡公而封諸陳賜姓媯氏後五)¶
(世至幽公寧/○陳今陳州)¶
<pb:KR2b0014_SBCK_009-3b>¶
　　　蔡(叔度周公之弟也流言諫周公周公囚/諸郭鄰其子胡率德攺行周公復封諸)¶
(蔡蔡仲後世至/武○蔡今蔡州)¶
　　　曹(叔振鐸周文王之子武王封於曹/後五世至夷伯喜○曹今曹州)¶
司馬溫公稽古錄卷之九¶
