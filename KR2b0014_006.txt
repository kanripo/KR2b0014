# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:21.854940
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB02n0039-006司馬溫公稽古錄-卷第六.
<pb:KR2b0014_SBCK_006-1a>¶
司馬溫公稽古錄卷之六¶
　　　殷上(亦號商又封商湯居/殷而受命故二號)¶
殷湯子姓曰履其先出於高辛氏帝嚳生契契爲¶
　舜司徒封於商(商在大華之/陽今商州)契生昭明昭明生¶
　相土相土居商丘(今應/天府)相土生昌若昌若生曹¶
　圉曹圉生&KR0115;&KR0115;生振振生微微生報丁報丁生¶
　報乙報乙生報丙報丙生主壬主壬生主癸主¶
　癸生天乙世爲諸侯天乙是爲成湯自契至成¶
　湯八遷湯始居亳從帝嚳居湯不邇聲色不殖¶
<pb:KR2b0014_SBCK_006-1b>¶
　貨利(邇近也殖生也/言清潔不貪)德懋懋官功懋懋賞用人¶
　惟巳攺過不吝(勉於德者則勉之以官勉於功/者則勉之以賞用人之言若自)¶
(巳出有過則攺無所/吝惜所以能成王業)居上克明(言理/恕)爲下克忠¶
(事上/竭誠)與人不求備檢身若不及(使人必器之常/如不及恐有過)¶
　爲夏方伯葛伯不祀奪餉者黍肉湯始征之歸¶
　市者不止耕者不變誅其君而恤其民自是東¶
　征西夷怨南征北狄怨(西夷北狄舉遠以/言則近者著矣)曰奚¶
　獨後予攸徂之民室家相慶曰徯予后后來其¶
　蘇(湯所往之民皆喜曰/待我君來其可蘇息)伊尹有元聖之德耕於¶
<pb:KR2b0014_SBCK_006-2a>¶
　有莘之野以樂堯舜之道湯使人以幣聘之使¶
　三返然後至湯任之以政伊尹以爲桀雖無道¶
　君也湯雖有聖德臣也不可捨君而輔臣乃去¶
　亳適夏既而知桀不可輔復歸于亳乃與湯謀¶
　伐桀勝之放桀於南巢諸共推湯爲天子湯以¶
　堯舜皆以揖讓傳天子已獨以干戈得之有慙¶
　德仲虺乃爲之作誥言天錫湯勇智表正萬&KR0022;¶
　夏桀昏德民墜塗炭(若陷泥墜火/無救之者)非德言所能¶
　諫(德言道/德善言)不可不伐之意湯攺紀夏政代虐以¶
<pb:KR2b0014_SBCK_006-2b>¶
　寛又自誥諸侯曰爾有善朕弗敢蔽罪當朕躬¶
　弗敢自赦惟簡在上帝之心(所以不蔽善人不/赦已罪以其簡在)¶
(天心/故)其爾萬方有罪在予一人(自責化/不至)予一人¶
　有罪無以爾萬方(無以爾萬方/言非所及)諸侯由是歸之¶
　湯爲天子十三年而崩太子太丁未立而卒立¶
　太丁之子太甲○王太甲既立不明欲敗度縱¶
　敗禮伊尹屢諫不聽恐王習不義遂成性欲困¶
　苦以革其心乃放王于桐宫伊尹攝行天子事¶
　王於是悔過遷善三年伊尹復奉王歸于亳復¶
<pb:KR2b0014_SBCK_006-3a>¶
　王位還其政太甲不怨而德之伊尹申戒于王¶
　曰有言逆于汝心必求諸道(人以言咈違汝心/必以道義求其意)¶
(勿拒/逆之)有言遜于汝志必求諸非道(遜順也言順/汝心必以非)¶
(道察之勿/以自臧)太甲由是能保惠于庶民克終湯業¶
　享國三十三年崩號祖甲子沃丁立○王沃丁¶
　崩弟太庚立○王太庚崩子小甲立○王小甲¶
　崩弟雍巳立○王雍巳崩弟太戊立○王太戊¶
　時伊尹之子陟爲相巫咸佐之亳有祥桑穀共¶
　生于朝一暮大拱(祥妖怪也兩/手搤之曰拱)太戊懼伊陟曰¶
<pb:KR2b0014_SBCK_006-3b>¶
　妖不勝德太戊從之桑穀枯死太戊治民祇懼¶
　不敢荒寧殷復興享國七十五年崩號中宗子¶
　仲丁立○王仲丁遷于嚻仲丁崩弟外壬立○¶
　王外壬崩弟河亶甲立○王河亶甲居相殷復¶
　衰河亶甲崩子祖乙立○王祖乙時相爲水所¶
　毁遷于耿祖乙崩子祖辛立○王祖辛崩弟沃¶
　甲立○王沃甲崩祖辛之子祖丁立○王祖丁¶
　崩沃甲之子南庚立○王南庚崩祖丁之子陽¶
　甲立○王陽甲崩弟盤庚立○王盤庚時復避¶
<pb:KR2b0014_SBCK_006-4a>¶
　水災南渉河遷于亳從湯居行湯政殷復興盤¶
　庚崩弟小辛立○王小辛時殷復衰小辛崩弟¶
　小乙立○王小乙崩子武丁立¶
司馬溫公稽古錄卷之六¶
<pb:KR2b0014_SBCK_006-4b>¶
