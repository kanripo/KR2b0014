# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:21.890112
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB02n0039-007司馬溫公稽古錄-卷第七.
<pb:KR2b0014_SBCK_007-1a>¶
司馬溫公稽古錄卷之七¶
　　　殷下¶
王武丁思復興殷道亮隂三年不言羣臣咸諌王¶
　曰予恭黙思道夢帝賚予良弼(夣天與/我良佐)乃以形¶
　求于天下傅說築傅巖之野惟肖(傅巖在今陜/州平陸界傅)¶
(說賢而隱代胥靡刑人/築此道以供食肖似也)王召與語果聖人也爰¶
　立作相置諸左右曰啓乃心沃朕心若藥弗瞑¶
　眩厥疾弗瘳(開汝心以沃我心如服藥必瞑&KR0365;/極其病乃除欲其出切言以自警)¶
　若跣弗視地厥足用傷(跣必視地足乃無傷/言欲使爲巳視聽)說¶
<pb:KR2b0014_SBCK_007-1b>¶
　曰天立后王君公承以大夫師長不惟逸豫惟¶
　以亂民(不使有位者逸豫民/上言立之王使治民)又曰惟治亂在庶¶
　官(言所官得人則/治失人則亂)又曰無耻過作非(耻過誤而/文之遂成)¶
(大/非)又曰非知之艱行之惟艱王曰若作酒醴爾¶
　惟麴蘖若作和&KR0245;爾惟鹽梅(釀酒者麴過太苦/蘖過太甘調&KR0245;者)¶
(鹽過太鹹梅過太酸必求和適爲難良相治國/懲勸寛猛凡區處施設若大酋之釀酒膳夫之)¶
(調&KR0245;曲盡其/冝乃爲善)爾交修予罔予棄予惟克邁乃訓¶
(交非一之義邁行/也言我能行政敎)說曰王人惟學于古訓乃有¶
　獲(有所/得)道積于厥躬王曰股肱惟人良臣惟聖¶
<pb:KR2b0014_SBCK_007-2a>¶
(手足具乃成人/有良人乃成聖)惟后非賢不乂惟賢非后不食¶
(言君須賢治/賢須君食)高宗祭成湯有飛雉升鼎耳而雊¶
(古后切/鳴也)祖巳曰惟先格王正厥事(言至道之王/遭變異正事)¶
(而異自/消)高宗從之不敢荒寧嘉靖殷&KR0022;至于小¶
　大無時或怨(善謀殷國至于小大之故/人無是有怨者言無非)享國五¶
　十九年崩號高宗祖庚立○王祖庚崩弟甲立¶
　○王甲時殷復衰甲崩子廩辛立○王廩辛崩¶
　弟庚丁立○王庚丁崩子武乙立○王武乙復¶
　去亳徙河北王武乙崩子太丁立○王太丁崩¶
<pb:KR2b0014_SBCK_007-2b>¶
　子乙立○王乙崩子受德立○受德一曰辛是¶
　爲紂王紂王都朝歌資辯捷疾聞見甚敏材力¶
　過人智足以距諫言足以飾非矜人以能以爲¶
　皆出巳下播棄黎老眤比罪人(布棄不禮/敬眤近也)爲天¶
　下逋逃主萃淵藪平居弗祀上帝神祇宗廟恃¶
　其强大喜用兵百戰皆克伐有蘇得其女妲己¶
　惟妲己之言是用作奇技淫巧以悅之淫湎肆¶
　虐作炮烙之法膏銅柱下加之炭令有罪者行¶
　焉輙墮炭中以取妲己笑刳(庳胡/切)剔(天易/切)孕婦¶
<pb:KR2b0014_SBCK_007-3a>¶
　斮(側角/切)朝渉之脛(冬月見朝渉水者謂/其脛耐寒斬而視之)醢九侯¶
　脯鄂侯囚西伯於羑里(羑音/酉)乆乃赦之既而西¶
　伯戡黎(近王圻之諸/侯戡勝也)祖伊恐奔告于王王曰嗚¶
　呼我生不有命在天祖伊反曰嗚呼乃罪多參¶
　在上乃能責命于天(反報紂也言汝罪惡衆多/參列在上天誅且至乃恃)¶
(命于/天乎)紂終不悛比于强諫紂怒曰吾聞聖人之¶
　心有竅剖比干心箕子懼乃佯狂爲奴紂又囚¶
　之微子恐殷絶祀遂奔周紂專任嬖臣飛廉惡¶
　來知政事於是周武王伐紂殷之士女皆篚其¶
<pb:KR2b0014_SBCK_007-3b>¶
　幣帛迎周師紂率其衆如林㑹戰于牧野紂卒¶
　皆不戰前徒倒戈攻于後以北紂走登鹿臺自¶
　焚死周遂滅殷自成湯受命至是凡六百二十¶
　九年¶
司馬溫公稽古錄卷之七¶
