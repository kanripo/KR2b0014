# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:21.749348
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB02n0039-003司馬溫公稽古錄-卷第三.
<pb:KR2b0014_SBCK_003-1a>¶
司馬溫公稽古録卷之三¶
　　　有虞氏上¶
帝舜有虞氏姚姓曰重華其先出於高陽氏祖曰¶
　牛父曰瞽瞍舜濬哲文明溫恭允塞(也其德信/濬深哲智)¶
(上下/充塞)父母弟頑嚚不友日以殺舜爲事舜耕于¶
　歷山以失愛於父母日號泣于旻天不敢怨懟¶
　失子道負罪引慝以事祇見瞽瞍夔夔齊栗(側/齊)¶
(切/皆)瞽亦信而順之弟象亦化之不至於大惡至¶
　德升聞堯既妻以女試之乃命以位舜舉伯奮¶
<pb:KR2b0014_SBCK_003-1b>¶
　仲堪叔獻季仲伯虎仲熊叔豹季狸八元(也/元善)¶
　使布五教于四方(子孝亦曰五典典常也/五教父義母慈兄友弟恭)五¶
　典克從内平外成舉蒼舒隤(切/徒回)敳(切/五開)檮(桃/音)¶
　戭(演/音)大臨龎降庭堅仲容叔逹八愷(也/愷和)使揆¶
　百事百揆時序地平天成流共工驩兠(切/都侯)三¶
　苗鯀四㐫于四裔而天下咸服四門穆穆(美也/穆穆)¶
(美德無㐫人也/諸侯來朝者皆有)隂陽和順烈風雷雨弗迷堯¶
　知舜功德大成欲使陟帝位舜辭不受乃使舜¶
　攝行天子事代巳巡守朝四岳諸侯舜察璿(旋/音)¶
<pb:KR2b0014_SBCK_003-2a>¶
　璣(機/音)玉衡以齊日月五星之行度以考正曆數¶
　二十有八載堯乃殂落舜服喪三年畢始即天¶
　子位都蒲阪(中府/今河)明四目達四聰(方使天下無/廣視聽於四)¶
(塞/壅)命禹宅百揆(百揆之官/宅居也居)棄爲后稷播時百穀¶
(種百穀/播布也布)契作司徒敷五教(布也/敷亦)臯陶作士典¶
　五刑惟明克允刑期于無刑(無犯者刑期於無/雖或以殺止殺終)¶
(刑/所)垂共工益作虞掌山澤草木鳥獸(用之有節/取之有時)¶
　伯夷作秩宗典三禮夔典樂教胄子擊石拊石¶
　百獸率舞蕭韶九成鳯皇來儀(儀有容儀/韶舜樂名)龍作¶
<pb:KR2b0014_SBCK_003-2b>¶
　納言出納惟允舜上循堯道下任衆賢恭巳南¶
　面無爲而治舜好問而好察邇言(之言/淺近)隱惡而¶
　揚善(善者宣揚而行之/人言惡者隱而不彰)執其兩端用其中於¶
　民臨下以簡御衆以寛罰弗及嗣賞延于世(及/延)¶
(及其賞道德之衆/也父子罪不相及而)宥過無大𠛬故無小(所犯/過誤)¶
(故犯雖小必𠛬/雖大必宥不忌)罪疑惟輕功疑惟重(賞疑從重/𠛬疑附輕)¶
(之至/忠厚)與其殺不辜寧失不經(之罪不枉不辜之/經常也寧失不常)¶
(之道/善仁愛)君臣常相儆戒於朝禹曰后克艱厥后¶
　臣克艱厥臣政乃乂(爲臣不易則其政治/乂治也能知爲君難)益曰¶
<pb:KR2b0014_SBCK_003-3a>¶
　任賢勿貳去邪勿疑(果於去惡/一意任賢)罔違道以干百¶
　姓之譽(名古人賤之/于求也失道求)罔咈(佛/音)百姓以從巳之¶
　欲(犯衆興禍故戒之/咈戾也專欲難成)臯陶曰在知人在安民禹¶
　曰知人則哲能官人安民則惠黎民懷之此帝¶
　堯所難臯陶曰亦行有九德亦言其人有德乃¶
　言其行事以驗之曰寛而栗(能荘栗/性寛大而)柔而立¶
(能立事/和柔而)愿而恭(恭恪/慤愿而)亂而敬(而能謹敬/亂治也有治)擾¶
　而毅(果爲毅/擾順也致)&KR0033;而溫(氣溫和/行正&KR0033;而)簡而廉(大而/性簡)¶
(隅/有廉)剛而塞(塞實/剛斷而)彊而義(動兵合義/無所屈撓)彰厥有¶
<pb:KR2b0014_SBCK_003-3b>¶
　常吉哉(變至於彰著此真吉士可用哉/彰明吉善也其人行此徳有常不)三德¶
　有家(可以爲卿大夫/九德之中有其三)六德有&KR0022;(諸侯/可以爲)翕受¶
　敷施九德咸事俊乂在官(之德而用之以布施/翕合也能合受三六)¶
(如此則俊德治能之士並在官/政教使九德之人皆用事謂天子)兢兢業業一¶
　日二日萬幾(吉㐫之先見者也王者戒懼於事/兢兢戒愼業業危懼幾者動之微)¶
(巳亂巳危則難爲功一日二日之間幾微之事/微小之時制治於未亂保&KR0022;於未危則易爲力)¶
(不可不察/至有萬端)無曠庶官天工人其代之(非其人爲/曠空也位)¶
(不可以天官私非其才/空官言百官代天理物)天聰明自我民聰明(用/自)¶
(命之天視聽人君之行用民爲聰明/也言天因民而降之福民所歸者天)天明畏自¶
<pb:KR2b0014_SBCK_003-4a>¶
　我民明畏(叛者天討之是天明可畏之効/天威可畏亦用民成其威民所)帝曰¶
　臣作朕股肱耳目(若身/言大體)予違汝弼汝無面從¶
　退有後言(面從我違而退有言我不可弼/我違道汝當以義輔正我無得)禹曰¶
　萬&KR0022;黎獻共惟帝臣惟帝時舉敷納以言明庶¶
　以功車服以庸(冝以時舉其秀者先使布納其/獻賢也萬國衆賢共爲帝臣帝)¶
(試之以事以明辯衆言之虚實必待其功効顯/爲治之言察其是非能言者未必能行故未冝)¶
(服爵命面用之/著然後賜之車)¶
司馬溫公稽古錄卷之三¶
<pb:KR2b0014_SBCK_003-4b>¶
