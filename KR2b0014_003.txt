# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:21.749348
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB02n0039-003司馬溫公稽古錄-卷第三.
<pb:KR2b0014_SBCK_003-1a>¶
司馬溫公稽古録卷之三¶
　　　有虞氏上¶
帝舜有虞氏姚姓曰重華其先出於高陽氏祖曰¶
　牛父曰瞽瞍舜濬哲文明溫恭允塞(濬深哲智/也其德信)¶
(充塞/上下)父母弟頑嚚不友日以殺舜爲事舜耕于¶
　歷山以失愛於父母日號泣于旻天不敢怨懟¶
　失子道負罪引慝以事祇見瞽瞍夔夔齊栗(齊/側)¶
(皆/切)瞽亦信而順之弟象亦化之不至於大惡至¶
　德升聞堯既妻以女試之乃命以位舜舉伯奮¶
<pb:KR2b0014_SBCK_003-1b>¶
　仲堪叔獻季仲伯虎仲熊叔豹季狸八元(元善/也)¶
　使布五教于四方(五教父義母慈兄友弟恭/子孝亦曰五典典常也)五¶
　典克從内平外成舉蒼舒隤(徒回/切)敳(五開/切)檮(音/桃)¶
　戭(音/演)大臨龎降庭堅仲容叔逹八愷(愷和/也)使揆¶
　百事百揆時序地平天成流共工驩兠(都侯/切)三¶
　苗鯀四㐫于四裔而天下咸服四門穆穆(穆穆/美也)¶
(諸侯來朝者皆有/美德無㐫人也)隂陽和順烈風雷雨弗迷堯¶
　知舜功德大成欲使陟帝位舜辭不受乃使舜¶
　攝行天子事代巳巡守朝四岳諸侯舜察璿(音/旋)¶
<pb:KR2b0014_SBCK_003-2a>¶
　璣(音/機)玉衡以齊日月五星之行度以考正曆數¶
　二十有八載堯乃殂落舜服喪三年畢始即天¶
　子位都蒲阪(今河/中府)明四目達四聰(廣視聽於四/方使天下無)¶
(壅/塞)命禹宅百揆(宅居也居/百揆之官)棄爲后稷播時百穀¶
(播布也布/種百穀)契作司徒敷五教(敷亦/布也)臯陶作士典¶
　五刑惟明克允刑期于無刑(雖或以殺止殺終/無犯者刑期於無)¶
(所/刑)垂共工益作虞掌山澤草木鳥獸(取之有時/用之有節)¶
　伯夷作秩宗典三禮夔典樂教胄子擊石拊石¶
　百獸率舞蕭韶九成鳯皇來儀(韶舜樂名/儀有容儀)龍作¶
<pb:KR2b0014_SBCK_003-2b>¶
　納言出納惟允舜上循堯道下任衆賢恭巳南¶
　面無爲而治舜好問而好察邇言(淺近/之言)隱惡而¶
　揚善(人言惡者隱而不彰/善者宣揚而行之)執其兩端用其中於¶
　民臨下以簡御衆以寛罰弗及嗣賞延于世(延/及)¶
(也父子罪不相及而/及其賞道德之衆)宥過無大𠛬故無小(過誤/所犯)¶
(雖大必宥不忌/故犯雖小必𠛬)罪疑惟輕功疑惟重(𠛬疑附輕/賞疑從重)¶
(忠厚/之至)與其殺不辜寧失不經(經常也寧失不常/之罪不枉不辜之)¶
(善仁愛/之道)君臣常相儆戒於朝禹曰后克艱厥后¶
　臣克艱厥臣政乃乂(乂治也能知爲君難/爲臣不易則其政治)益曰¶
<pb:KR2b0014_SBCK_003-3a>¶
　任賢勿貳去邪勿疑(一意任賢/果於去惡)罔違道以干百¶
　姓之譽(于求也失道求/名古人賤之)罔咈(音/佛)百姓以從巳之¶
　欲(咈戾也專欲難成/犯衆興禍故戒之)臯陶曰在知人在安民禹¶
　曰知人則哲能官人安民則惠黎民懷之此帝¶
　堯所難臯陶曰亦行有九德亦言其人有德乃¶
　言其行事以驗之曰寛而栗(性寛大而/能荘栗)柔而立¶
(和柔而/能立事)愿而恭(慤愿而/恭恪)亂而敬(亂治也有治/而能謹敬)擾¶
　而毅(擾順也致/果爲毅)&KR0033;而溫(行正&KR0033;而/氣溫和)簡而廉(性簡/大而)¶
(有廉/隅)剛而塞(剛斷而/塞實)彊而義(無所屈撓/動兵合義)彰厥有¶
<pb:KR2b0014_SBCK_003-3b>¶
　常吉哉(彰明吉善也其人行此徳有常不/變至於彰著此真吉士可用哉)三德¶
　有家(九德之中有其三/可以爲卿大夫)六德有&KR0022;(可以爲/諸侯)翕受¶
　敷施九德咸事俊乂在官(翕合也能合受三六/之德而用之以布施)¶
(政教使九德之人皆用事謂天子/如此則俊德治能之士並在官)兢兢業業一¶
　日二日萬幾(兢兢戒愼業業危懼幾者動之微/吉㐫之先見者也王者戒懼於事)¶
(微小之時制治於未亂保&KR0022;於未危則易爲力/巳亂巳危則難爲功一日二日之間幾微之事)¶
(至有萬端/不可不察)無曠庶官天工人其代之(曠空也位/非其人爲)¶
(空官言百官代天理物/不可以天官私非其才)天聰明自我民聰明(自/用)¶
(也言天因民而降之福民所歸者天/命之天視聽人君之行用民爲聰明)天明畏自¶
<pb:KR2b0014_SBCK_003-4a>¶
　我民明畏(天威可畏亦用民成其威民所/叛者天討之是天明可畏之効)帝曰¶
　臣作朕股肱耳目(言大體/若身)予違汝弼汝無面從¶
　退有後言(我違道汝當以義輔正我無得/面從我違而退有言我不可弼)禹曰¶
　萬&KR0022;黎獻共惟帝臣惟帝時舉敷納以言明庶¶
　以功車服以庸(獻賢也萬國衆賢共爲帝臣帝/冝以時舉其秀者先使布納其)¶
(爲治之言察其是非能言者未必能行故未冝/試之以事以明辯衆言之虚實必待其功効顯)¶
(著然後賜之車/服爵命面用之)¶
司馬溫公稽古錄卷之三¶
<pb:KR2b0014_SBCK_003-4b>¶
