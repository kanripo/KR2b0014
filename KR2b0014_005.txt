# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:21.815737
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB02n0039-005司馬溫公稽古錄-卷第五.
<pb:KR2b0014_SBCK_005-1a>¶
司馬溫公稽古錄卷之五¶
　　　夏后氏下¶
　舜受禪使禹宅百揆舜老以位傳禹曰朕居帝¶
　位三十有三載耄期倦于勤汝惟不怠摠朕師¶
(師衆也八十九十曰耄百年曰期頥年巳耄老/厭倦萬機汝不懈怠于位稱摠我衆欲使攝)¶
　禹辭帝曰克勤于&KR0022;克儉于家不自滿假惟汝¶
　賢(滿謂盈實假大也言禹惡衣菲食卑其/宫室而盡力爲民執心謙沖不自盈大)汝惟¶
　不矜天下莫與汝爭能汝惟不伐天下莫與汝¶
　爭功(自賢曰矜自功曰伐言禹推善讓人而不/失其能不有其勞而不失其功所以能絶)¶
<pb:KR2b0014_SBCK_005-1b>¶
(衆/人)天之曆數在汝躬汝終陟元后(陟升也元大/也大君天子)¶
　人心惟危道心惟微惟精惟一允執厥中(危則/難安)¶
(微則難明精所以明其難明一所以安/其難安然道之大要莫若信執其中)無稽之¶
　言勿𦗟非詢之謀勿庸(無考無信驗不詢專獨/終必無成故戒勿𦗟用)¶
　可愛非君可畏非民衆非元后何戴后非衆罔¶
　與守&KR0022;(民以君爲命故可愛君失道民叛之故/可畏言衆戴君以自存君恃衆以守國)¶
(相須/而立)禹拜稽首固辭帝曰母惟汝諧(毋禁止辭/惟汝能諧)¶
(和元后/之任)禹乃受命攝行天子事如舜之初舜崩¶
　禹三年喪畢卽天子位㑹諸侯於塗山執玉帛¶
<pb:KR2b0014_SBCK_005-2a>¶
　者萬國又㑹諸侯於㑹稽長狄防風氏後至禹¶
　戮之禹命遠方圖物(圖𦘕山川奇異/之物而獻之)貢金九牧¶
(使九州之/牧貢金)鑄鼎象其州之物(象所圖物/著之於鼎)百物而¶
　爲之備使民知神姦(圖&KR0017;神百物之/形使人逆備之)故民入川¶
　澤山林不逄不若(若順/也)魑魅魍魎(魑山神獸形/魅恠物魍魎)¶
(水/神)莫能逄之禹崩壽百年孔子曰禹吾無間然¶
　矣堯之崩也天下諸侯不歸丹朱而歸舜舜之¶
　崩也天下諸侯不歸商均而歸禹禹崩子啓賢¶
　天下諸侯皆曰吾君帝禹之子也相帥歸之○¶
<pb:KR2b0014_SBCK_005-2b>¶
　啓乃即天子位有扈逆命(扈今京/兆鄠縣)啓征扈滅之¶
　享諸侯於鈞臺(陽翟縣南/有鈞臺陂)啓崩子太康立○王¶
　太康尸位(尸主/也)以逸豫滅厥德黎民咸貳乃盤¶
　遊無度畋于有洛之表十旬弗反有窮后羿(窮/國)¶
(之/君)因民弗忍王之惡拒于河王不得入國遂廢¶
　之立其弟仲康而相之夏室微弱○王仲康崩¶
　子相立○王相之時羿遂代夏政相失國依於¶
　同姓諸侯斟灌及斟鄩氏羿恃其善射不脩民¶
　事而淫于原獸(好佃/獵)棄武羅伯囚髠熊龍圉(四/子)¶
<pb:KR2b0014_SBCK_005-3a>¶
(皆羿之/賢臣)而用寒浞寒浞伯明氏之讒子弟也(伯/明)¶
(寒君/名)伯明后寒棄之夷羿收之(夷/氏)信而使之以¶
　爲巳相浞行媚于内(内宫/人)而施賂于外愚弄其¶
　民(欺罔/之)而娯羿于畋(樂之以/㳺畋)樹之詐慝以取其¶
　國家(樹立/也)外內咸服(信浞/詐)羿猶不悛(悛攺/也)將歸¶
　自畋家衆殺而烹之以食其子靡奔有鬲氏(靡/夏)¶
(遺臣事羿者/有鬲國名)浞因羿室(就國/妃妾)生澆及豷(澆五呌/切豷許)¶
(醫/切)恃其讒慝詐偽而不德于民使澆用師滅斟¶
　灌及斟鄩氏殺夏后相處澆于過處豷干戈后¶
<pb:KR2b0014_SBCK_005-3b>¶
　緍方娠逃出自竇(后緡相妻娠/懷身也音身)歸于有仍(后緍/有仍)¶
(氏/女)生少康焉爲仍牧正(牧官/之長)澆使椒求之(椒澆/臣)¶
　逃奔有虞爲之庖正虞思於是妻之以二姚(思/有)¶
(虞君也虞思自/以二女妻少康)而邑諸綸(綸虞/邑)有田一成有衆¶
　一旅(方十里爲成/五百人爲旅)能布其德而兆其謀(兆/始)以收¶
　夏衆撫其官職靡自有鬲氏收斟灌斟鄩之遺¶
　民以滅浞而立少康祀夏配天不失舊物(物事/也)¶
　○王少康立夏道中興少康崩子杼立○王杼¶
　崩子槐立○王槐崩子芒立○王芒崩子泄立¶
<pb:KR2b0014_SBCK_005-4a>¶
　○王泄崩子不降立○王不降崩弟扃立○王¶
　扃崩子廑立○王廑崩不降之子孔甲立○王¶
　孔甲之時夏德衰諸侯多叛之孔甲崩子臯立¶
　○王臯崩子發立○王發崩子癸立是爲桀○¶
　○王桀都安邑滅德作威敷虐于萬方百姓用¶
　兵伐有施得其女末喜嬖之荒淫無度有以危¶
　亡爲諫者桀自恃天命指日曰是日何時喪乎¶
　予及汝偕亡闗龍逄强諫桀殺之諸侯多叛桀¶
　歸商湯桀囚湯於夏臺欲殺之既而釋之湯乃¶
<pb:KR2b0014_SBCK_005-4b>¶
　與伊尹興師伐夏與桀戰于鳴條克之桀奔南¶
　巢夏后氏遂失天下夏有王與無王用歲四百¶
　三十二¶
司馬溫公稽古錄卷之五¶
