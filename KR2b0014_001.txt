# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:21.679285
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB02n0039-001司馬溫公稽古錄-卷第一.
<pb:KR2b0014_SBCK_001-1a>¶
司馬溫公稽古錄卷之一¶
　　　伏羲氏¶
太昊伏羲氏(太昊有天下之號伏羲氏其所以有/天下之號也惟天生民有欲無主乃)¶
(亂必立聰明之君長以司牧之何謂司牧蓋民/不足於衣食則能養之衣食足矣或不知禮義)¶
(相侵漁則能教之教之備矣或頑嚚不從則能/威之由是民愛之如父母仰之如日月信之如)¶
(四時畏之如雷霆莫不悅服推而尊之聰明之/小者所服寡聰明之大者所服衆所服寡者爲)¶
(聚邑之長爲士大夫卿所服衆者爲一國之君/君一國者是爲諸侯天下爲國位均力敵或相)¶
(侵陵吞噬莫能相治必待天生聖人出乎其類/拔乎其萃聰明照萬事威令行四海天下無不)¶
(歸往而率服然後爲天子夫天地者萬物父母/諸侯者一國父母天子者萬國父母人之至尊)¶
<pb:KR2b0014_SBCK_001-1b>¶
(無與爲比惟父事天母事地故曰天子伏羲之/前爲天子者其有無不可知也如天皇地皇人)¶
(皇有巢燧人之𩔖雖於傳記有之語多迂怪事/不經見臣不敢引獨據周易自伏羲以來叙之)¶
　風姓(姓者人之/所自生也)以木德繼天而王都宛丘(今陳/州是)¶
(也)仰則觀象於天俯則觀法於地於是始作八¶
　卦(太昊之時有龍負圖出於河太昊法而/象之始畫八卦曰乾坤震巽坎離艮兌)以通¶
　神明之德(神明謂造化也乾爲天坤爲地震爲/雷巽爲風坎爲水離爲火艮爲山兌)¶
(爲澤造化萬物皆由此八者而生成通導/也作八卦以通導造物之德使人知之也)以順¶
　萬物之情(乾徤也坤順也震動也巽入也坎陷/也離麗也艮止也兌說也萬物之情)¶
(無出此/八者)作結繩而爲罔罟以佃以漁(佃音田佃/獵取禽獸)¶
<pb:KR2b0014_SBCK_001-2a>¶
(也漁取/魚也)上古之民處於草野未知農桑但逐捕¶
　禽獸食其肉衣其皮禽獸飛走非人所及制之¶
　甚難無以禦饑寒故太昊教之爲罟罔以羅禽¶
　獸漉水物又教民豢養六畜馬牛羊豕犬鷄無¶
　逐捕之勞可以充庖且以爲犧牲享神祇故號¶
　伏羲氏亦號庖犧氏¶
　　　神農氏¶
炎帝神農氏姜姓繼伏羲以火德王天下是時民¶
　益多禽獸益少炎帝乃教民播種百穀斵木爲¶
<pb:KR2b0014_SBCK_001-2b>¶
　耜揉木爲耒春耕夏耘秋穫冬藏民食以充故¶
　號曰神農氏炎帝以一人所爲不足以自養必¶
　通功易事貿遷有無乃教民日中爲市致天下¶
　之民聚天下之貨交易而退各得其所¶
　　　有熊氏¶
黃帝有熊氏&KR0078;姓曰軒轅有熊國君少典之子生¶
　而神靈弱而能言幼而狥齊(狥疾齊/速也)長而敦敏¶
　成而聰明炎帝旣沒子孫德衰蚩尤始作亂延¶
　及于平民罔不冦賊姦宄奪攘矯䖍(羣行攻刼/曰冦殺人)¶
<pb:KR2b0014_SBCK_001-3a>¶
(不忌曰賊在外曰姦在内曰宄/自來而取曰攘矯詐䖍殺也)黃帝乃治五兵¶
　以征之與蚩尤戰于涿鹿之野禽而殺之(涿鹿/涿州)¶
　諸侯皆去神農氏歸黃帝黃帝與炎帝子孫戰¶
　于阪泉之野三戰然後得其志諸侯咸尊黃帝¶
　爲天子代神農氏黃帝以民生有欲衣食雖備¶
　茍無禮義則强陵弱衆暴寡智欺愚勇苦怯於¶
　是始制軒冕垂衣裳貴有常尊賤有等威使上¶
　下有序各安其分而天下大治作舟楫以濟不¶
　通服牛乗馬引重致遠正名百物天下有不順¶
<pb:KR2b0014_SBCK_001-3b>¶
　者征之平者去之邑于涿鹿之阿遷徙往來未¶
　嘗寧居在位百年而崩年百一十歲有二十五¶
　子其得姓者十四人爲十二姓姬酉祁巳滕箴¶
　任荀僖姞儇依(姞其訖切/儇呼縁切)¶
　　　金天氏¶
少昊金天氏巳姓曰摯亦曰青陽黃帝之子繼黃¶
　帝以金德王天下故號金天氏都曲阜(今兖/州)¶
　　　高陽氏¶
顓頊高陽氏黃帝之孫也父曰昌意高陽氏以水¶
<pb:KR2b0014_SBCK_001-4a>¶
　德王天下都濮陽靜淵而有謀䟽通而知事養¶
　財以任地履時以象天北至幽陵南暨交趾西¶
　&KR0771;流沙東極蟠木動静之物小大之神(主山/川神)日¶
　月所照莫不平服先是帝王皆以天瑞爲官師¶
　之名至高陽氏始爲民師而命以民事在位七¶
　十八年壽九十一歲¶
　　　高辛氏¶
帝嚳高辛氏黃帝之曾孫玄&KR0349;之孫蟜極之子也¶
　都亳(今穀熟/號南亳)普施利物不於其身聰以知遠明¶
<pb:KR2b0014_SBCK_001-4b>¶
　以察微順天之義知民之急仁而威惠而信脩¶
　身而天下服其色郁郁其德嶷嶷其動也時其¶
　服也衷執中而徧天下日月所照風雨所至莫¶
　不從化在位七十年壽百有五歲¶
司馬溫公稽古錄卷之一¶
