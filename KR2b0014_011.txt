# -*- mode: mandoku-view; -*-
#+TITLE: 司馬溫公稽古錄
#+DATE: 2015-09-10 23:16:22.160580
#+PROPERTY: ID KR2b0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB02n0039-011司馬溫公稽古錄-卷第十一.
<pb:KR2b0014_SBCK_011-1a>¶
司馬溫公稽古録卷十一¶
景王(楚郟敖穈元○夏閽弑呉子餘祭弟/貴)元年(夷末立○晉平公杞出也故合諸侯)¶
(之大夫以城杞○呉季札聘於上國○秋齊髙/止出奔北燕○冬鄭公孫黒將攻伯有大夫和)¶
(之盟於伯有氏禆/諶曰禍未歇也)二(衛襄公惡呉子夷末元○/蔡景侯通於太子般之妻)¶
(夏般弑景侯○儋括作亂將立王子佞夫王殺/佞夫○宋災伯姬卒○鄭良霄耆酒秋公孫黒)¶
(攻之出奔許自許襲鄭不克而死○冬諸侯大/夫㑹于澶淵○鄭子皮授子産政鄭由是復興)¶
　三(蔡靈侯般元○夏魯襄公薨魯人立公子禂/年十九而猶有童心比塟三易衰君子知其)¶
(不終○莒犂比公生去疾及展輿既/立展輿又廢之冬展與弑莒子自立)四(魯昭公/禂元○)¶
(春晉趙武楚公子圍及諸侯之大夫㑹于虢○/魯伐莒取鄆○夏鄭放游楚于呉○秦伯之弟)¶
<pb:KR2b0014_SBCK_011-1b>¶
(鍼出奔晉○秋莒去疾自齊入於莒莒展輿出/奔呉○冬楚公子圍弑郟敖自立圍弟比奔晉)¶
(黒肱/奔鄭)五(楚靈王䖍元○晉韓起爲政諸大夫强/政出多門公室始卑○夏晉侯娶少姜)¶
(於齊尋卒○秋鄭子晢將作亂欲去游/氏而代其位傷疾作而不果子産殺之)六(春齊/侯使)¶
(晏嬰請繼室于晉晉侯許之嬰與叔向語皆知/其公室之將衰也○冬北燕簡公欲去諸大夫)¶
(而立其寵人大夫比以/殺公之外嬖公出奔齊)七(春楚靈王求諸侯于/晉晉人許之夏楚㑹)¶
(諸侯于申執徐子以伐呉執齊慶封殺之遂滅/賴申無宇曰楚禍之首將在此矣召諸侯而來)¶
(伐國而克王心/不違民其居乎)○(甲/子)八(春魯人舍中軍四分公/室季孟叔孫盡征之而)¶
(貢于公○楚子娶于晉晉韓起羊舌肹如楚送/女○夏莒牟夷以牟婁及防兹奔魯○冬楚子)¶
(以諸侯伐呉呉子使其/弟蹶由犒師楚子執之)九(秦哀公元○夏宋華/亥與寺人栁譖華合)¶
<pb:KR2b0014_SBCK_011-2a>¶
(比逐之○秋楚薳洩伐徐呉救之令尹子蕩伐/呉呉敗其師于房鍾子蕩歸罪於薳洩而殺之)¶
(齊侯伐燕/納簡公)十(春燕人賂齊侯不克而還○楚子/為章華之臺願與諸侯落之使薳)¶
(啓疆召魯侯魯如楚○秋衛襄公薨長子孟/縶有足疾立少子元○晉人反戚田于衛○)十¶
　一(衛靈公元元○陳哀公元妃生太子偃師二/妃生公子留留有寵屬諸司徒招與公子過)¶
(哀公有廢疾招過殺太子而立留夏哀公縊留/出奔鄭○晉侯成虒祁之宫諸侯畢賀歸而皆)¶
(有二心○冬楚公子棄疾/奉孫呉以伐陳遂滅陳)十二(春諸侯之大夫/㑹楚子于陳○)¶
(楚人遷許于夷○晉與周爭閻田晉梁丙/張趯率隂戎伐頴王讓于晉晉人致閻田)十三¶
(夏齊陳氏鮑氏逐欒施髙疆施疆/出奔魯齊公室益弱陳氏始大)十四(晉昭公/夷宋元)¶
(公佐元○夏楚子䖍誘蔡侯般殺之於申楚公/子棄疾圍蔡諸侯之大夫㑹于厥憗謀救蔡也)¶
<pb:KR2b0014_SBCK_011-2b>¶
(冬楚滅蔡執蔡世子有以歸用之○楚子大城/陳蔡不羹申無宇曰末大必折尾大不掉必害)¶
(於/國)十五(冬魯南蒯謀去季氏不克以費叛○楚/靈王使蕩侯圍徐次於乾谿以為之援)¶
(靈王驕侈欲求周九鼎又卜曰余尚得天下/不吉投龜詬天民患王之無厭故從亂如歸)十¶
　六(蔡平侯廬陳惠公呉鄭定公寧元○夏楚觀/從以蔡公棄疾命召公子比公子黒肱遂奉)¶
(棄疾帥陳蔡不羮許葉之師以入楚殺太子禄/比為王黒肱為令尹楚師潰於乾谿靈王縊棄)¶
(疾殺比及黒肱而自立封陳蔡復遷邑○秋晉/昭公合諸侯盟于平丘以邾莒之訴執魯季孫)¶
(意/如)十七(楚平王居元○春費人逐南蒯蒯奔齊/○秋莒蒲餘侯殺公子意恢逐郊公而)¶
(立著丘公/之弟庚輿)○(甲/戌)十八(曹平公須元○秋晉荀呉/伐鮮虞圍鼔鼔人或請以)¶
(城叛弗許使鼓人殺叛人而繕守備鼓人告食/竭力盡然後取之○呉子夷末薨將立季札季)¶
<pb:KR2b0014_SBCK_011-3a>¶
(札逃國人立/夷末之子僚)十九(呉王僚元○春楚子誘戎蠻/子殺之○齊侯伐徐徐子及)¶
(莒人從齊侯盟且賂之無伯故也○夏魯子服/回如晉還曰晉君幼弱六卿强而奢傲將因是)¶
(以習習實為/常能無卑乎)二十(晉頃公去疾元○秋晉荀呉/滅陸渾○冬呉伐楚楚司馬)¶
(子魚大/敗呉師)二十一(夏宋衛陳鄭災冬楚/王子勝遷許于白羽)二十二(曹/悼)¶
(公午元○楚平王使伍奢為太子建師費無極/為少師無極無寵乃為建聘婦于秦既而勸王)¶
(取之又大城城父而置太子焉○夏許悼公飲/太子止之藥薨太子奔晉春秋書止弑其君)¶
　二十三(春楚費無極譖太子及伍奢將叛太子/奔宋又奔鄭楚子殺伍奢及其子尚少)¶
(子員奔呉○秋衛齊豹殺衛侯之兄縶衛侯如/死鳥北宫氏攻齊氏滅之衛侯反國殺宣姜○)¶
(冬宋華亥向寧華定作/亂出奔陳華登奔呉)二十四(蔡悼侯東國元/○夏宋華貙召)¶
<pb:KR2b0014_SBCK_011-3b>¶
(華亥向寧華定復入于宋南里以叛華登以呉/師救之宋師敗宋公欲出㕑人濮止之晉齊衛)¶
(救宋大敗華氏圍諸南里○冬楚費無極取貨/于蔡平侯之弟東國使蔡人逐太子朱而立之)¶
　二十五(春楚薳越救華氏華氏向氏出奔楚○/景王愛長庶子朝劉耿單旗惡之王與)¶
(賓孟謀殺劉單而立朝未及而崩夏劉單殺賓/孟立王子猛子朝攻劉王室亂王猛居于皇復)¶
(入于王城猛尋卒/劉單立其母弟匄)¶
敬王(春魯人取邾師○晉人執魯行人叔/匄)元年(孫婼○莒子庚輿虐秋國人逐之出)¶
(奔魯齊人納郊公○呉敗頓胡沈蔡陳許之師/于雞父胡子髠沈子逞滅獲陳夏齧○天王出)¶
(居于狄泉尹/氏立王子朝)二(蔡昭侯申元○春晉侯使士景/伯涖問周故立於乾祭而問於)¶
(介衆乃辭王子朝不納其使子太叔言於范獻/子以寧王室獻子與韓宣子圖之乃召諸侯期)¶
<pb:KR2b0014_SBCK_011-4a>¶
(以明/年)○(甲/申)三(○夏諸侯之大夫㑹于黃父以謀/王室○魯昭公與臧昭伯郈昭伯)¶
(謀去季氏子家羈曰不可不聴秋伐季氏季孫/意如請以五乗亡弗許叔孫氏孟氏救之公徒)¶
(敗公奔齊/次于陽州)四(宋景公欒南元○春齊侯從魯取/鄆以處魯侯齊侯將納魯侯季氏)¶
(賂梁丘據圍成不克而還○秋齊侯魯侯盟于/鄟陵○晉知躒趙鞅帥師納王冬召伯盈逐王)¶
(子朝尹氏召氏毛伯奉王子朝/及周之典籍奔楚王徙都成周)五(楚昭王軫元/○春呉師伐)¶
(楚圍潛○夏呉諸樊之子光弑王僚而自立○/楚費無極譖郤宛殺之○秋晉士鞅及諸侯之)¶
(大夫盟于扈令戍周且謀納魯侯士鞅取貨于/季孫而以難復○冬諸侯之師戍成周○宋人)¶
(執曹悼公曹/人立其弟野)六(曹聲公野呉王闔廬元○春魯/侯如晉不見受次于乾侯○夏)¶
(晉殺祁盈楊食我○呉王闔/廬召伍員寵任之與謀國事)七(鄭獻公蠆元○/春魯侯歸于鄆)¶
<pb:KR2b0014_SBCK_011-4b>¶
(齊人卑之復入晉次于乾/侯〇王殺召伯盈及尹固)八(呉公子掩餘公子/燭庸奔楚楚子封)¶
(之於養○冬呉王闔閭㓕徐徐子章羽奔楚○/呉子問伐楚之謀於伍員員曰為三軍以肄焉)¶
(彼出則歸彼歸則出既罷而後以三軍/繼之必大克之從之楚於是乎始病)九(晉定/公午)¶
(元○春晉侯將以師納魯侯范獻子請召季孫/季孫㑹晉荀躒於適厯請從君以歸躒與季孫)¶
(如乾侯昭公不肯歸曰見夫人者有如河荀躒/掩耳而走○冬邾黒肱以濫奔魯賤而春秋書)¶
(名懲不/義也)十(夏呉始伐越○冬晉魏舒合諸侯之/大夫于狄泉城成周罷戍人○魯昭)¶
(公薨于乾侯晉史墨曰政在季氏於此君也四/公矣民不知君何以得國是以為君慎名與器)¶
(不可以假人○曹平/公之弟通弑聲公)十一(魯定公宋曹隠公通/元○夏魯昭公之喪)¶
(歸于魯魯人立/其弟公子宋)十二(秋楚令尹囊瓦伐呉呉敗/其師于豫章遂圍巢克之)¶
<pb:KR2b0014_SBCK_011-5a>¶
　○(甲/午)十三(蔡昭侯唐成公朝于楚囊瓦欲得其/裘與馬弗與三年止之蔡侯歸如晉)¶
(以其子及大夫之/子為質而請伐楚)十四(春諸侯㑹于召陵晉荀/寅求貨於蔡侯弗得乃)¶
(辭蔡侯蔡為晉滅沈冬蔡侯及呉子唐侯伐楚/大敗囊瓦於柏舉囊瓦奔鄭呉入郢楚昭王奔)¶
(隨伍胥鞭平王尸申包胥求救/于秦○曹聲公之弟露弑隠公)十五(陳懐公栁/曹靖公露)¶
(元○春殺子朝于楚○夏越入呉秦師救楚大/敗呉師呉夫槩王歸自立以與呉子戰而大敗)¶
(奔楚楚子還入郢○秋楚滅唐○魯季孫/意如卒家臣陽虎囚其子斯而專魯政)十六¶
(春鄭滅許○夏呉人敗楚師楚國大懼令尹子/西喜曰乃今可為矣於是遷郢於鄀而改紀其)¶
(政以定楚國○秋陽虎盟魯侯及三桓於周/社○冬儋翩以子朝之徒作亂王處于姑蕕)十¶
　七(春儋翩入于儀栗以叛○齊人歸魯鄆陽闗/陽虎居之以為政○秋齊侯鄭伯盟于鹹齊)¶
<pb:KR2b0014_SBCK_011-5b>¶
(人執衛行人北宫結以侵衛齊侯衛侯盟于沙/始叛者也○齊國夏伐魯○冬王入于王城)¶
　十八(春魯侯侵齊夏齊國夏伐魯○晉涉佗盟/衛侯于鄟澤捘其手衛復叛秋晉士鞅侵)¶
(鄭遂侵衛○冬陽虎欲去三桓而代其位將享/季孫斯于蒲圃而殺之斯入于孟氏虎劫魯侯)¶
(及叔孫以攻孟氏弗/克入于讙闡以叛○)十九(陳閔公越曹陽元○/夏魯伐陽闗陽虎奔)¶
(齊請伐魯鮑文子曰魯衆庶猶睦若之何取之/君富於季氏此虎所欲傾覆也齊人執之逃奔)¶
(宋乂奔晉適趙氏○秋齊侯伐晉夷/儀衛侯㑹之○秦哀公薨孫惠公立)二十(秦惠/公鄭)¶
(聲公勝元○夏魯侯及齊侯㑹于夾谷孔子相/齊人歸魯鄆讙龜隂之田○晉趙鞅圍衛殺渉)¶
(佗○魯侯犯以郈叛秋郈人駟赤逐之犯奔齊/○宋公之弟辰暨仲佗石彄公子地出奔陳)¶
　二十一(春辰佗彄地自陳入于蕭以反樂大/心從之大為宋患宋公寵向魋故也)二¶
<pb:KR2b0014_SBCK_011-6a>¶
　十二(夏魯仲由為季氏宰將墮三都叔孫氏墮/郈公山弗擾以費人襲魯弗克遂奔齊遂)¶
(墮費將墮成公斂處父/不可魯侯圍成弗克)○(甲/辰)二十三(春齊侯衛/侯伐晉河)¶
(内晉趙鞅殺邯鄲午午荀寅之甥也寅范吉射/之婣也秋范氏中行氏伐趙氏之宫趙鞅奔晉)¶
(陽晉人圍之冬荀躒韓不信魏曼多奉晉侯以/伐范中行氏荀寅范吉射奔朝歌韓魏以趙氏)¶
(為請晉/侯許之)二十四(越王勾踐元○春衛公叔戍奔/魯○楚滅頓○夏呉伐越越子)¶
(勾踐敗呉于攜李闔閭傷將指而薨○晉人圍/朝歌齊侯魯侯㑹于牽以救之○衛靈公為夫)¶
(人南子召宋朝于宋太子蒯聵/羞之將殺南子弗克出奔于宋)二十五(呉王夫/差元○)¶
(春楚/滅胡)二十六(魯哀公蔣元○春楚子圍蔡蔡人/聴命師還蔡遷於呉○呉王夫差)¶
(敗越於夫椒勾踐棲於㑹稽請委國為臣妾夫/差許之子胥諌曰去疾莫如盡不聴退曰二十)¶
<pb:KR2b0014_SBCK_011-6b>¶
(年之外呉/其為沼乎)二十七(夏衛靈公薨衛人立蒯瞶之/子輒晉趙鞅納蒯瞶于戚○)¶
(秋齊人輸范氏粟鄭罕達送之與晉師/戰于鐡鄭師敗績○冬蔡遷于州來)二十八¶
(衛出公輒燕獻公元○春齊國夏衛石曼姑圍/戚○夏趙鞅殺萇𢎞冬趙鞅圍朝歌荀寅奔邯)¶
(春蔡公孫翩弑昭侯○夏晉人執戎/鄲)二十九(蠻子赤歸于楚○秋趙鞅圍邯鄲冬)¶
(荀寅奔鮮虞齊國夏伐晉取/八邑㑹鮮虞納荀寅于栢人)三十(秦悼公蔡成/侯朔元○春)¶
(晉圍&KR0074;人荀寅范吉射奔齊○齊景公愛幼子/荼故不立太子公疾使國惠子髙昭子立荼寘)¶
(羣公子于萊秋公薨羣公/子皆出亡公子陽生奔魯)三十一(齊孺子荼元/○春呉伐陳)¶
(楚子救陳○夏齊陳乞鮑牧以兵逐國子髙子/國髙奔魯陳乞使逆公子陽生于魯而立之殺)¶
(孺子/荼)三十二(齊悼公陽生楚惠王章元○夏魯/侯㑹呉于鄫呉責百牢于魯○秋)¶
<pb:KR2b0014_SBCK_011-7a>¶
(魯侯入邾執邾子益以歸○曹公孫疆言霸説/于曹伯陽伯陽説之使為政乃背晉而奸宋宋)¶
(人伐之晉/人不救)○(甲/寅)三十三(春宋公滅曹執曹伯陽/殺之○呉伐魯及萊門)¶
(○齊悼公逆季姬于魯魯人弗與悼公怒伐魯/取讙及闡又請師于呉魯人歸季姬悼公喜歸)¶
(讙及闡又殺鮑牧及胡姬/○魯人歸邾隠公于邾)三十四(春齊侯辭呉/師呉子怒與)¶
(魯謀伐齊○宋取鄭師于雍丘秋/宋公伐鄭○呉城刋溝通江淮)三十五(春邾/隠公)¶
(奔齊○呉子魯侯伐齊齊人弑悼公以說于呉/呉子三日哭將以舟師自海入齊齊人敗之乃)¶
(還○夏晉趙鞅伐齊○冬楚子/期伐陳呉延州來季子救陳)三十六(齊簡公/壬元○)¶
(春齊國書髙無㔻伐魯戰于郊○夏呉將伐齊/越子朝且獻賂焉子胥曰是豢呉也呉子及魯)¶
(侯大敗齊師于艾陵獲國書歸賜子胥屬鏤/以死○冬孔子自衛反魯正禮樂刪詩書)三¶
<pb:KR2b0014_SBCK_011-7b>¶
　十七(夏魯侯㑹呉于槖臯衛侯㑹呉于鄖/呉人將執衛侯子貢說太宰嚭乃止)三十¶
　八(春鄭罕達取宋師于嵒○夏呉子晉侯㑹于/黃池爭長越子伐呉入之獲太子友呉子惡)¶
(其聞也自剄/七人于幕下)三十九(春魯人獲麟孔子作春秋/○齊闞止有寵於簡公使)¶
(為政諸御鞅曰陳闞不可竝也弗聴止欲去陳/氏夏陳恒攻止殺之遂執簡公于舒州弑之立)¶
(其弟驁恒專齊政○宋&KR0074;魋之寵害/於公公討之魋入于曹以叛遂奔衛)四十(齊平/公驁)¶
(衛莊公蒯瞶元○春魯公孫宿以成叛如齊魯/使子貢如齊齊歸成於魯○冬衛蒯瞶因衛渾)¶
(良夫孔伯姬以入于衛劫孔悝以逐輒/而自立仲由死之輒奔魯又奔齊)四十一¶
(夏孔子卒○衛莊公飲孔悝酒而遣之孔悝載/伯姬出奔宋○楚太子建之子勝在呉子西召)¶
(之葉公諌不聴使為白公秋白公作亂殺子西/子期子閭劫惠王自為令尹葉公率方城外人)¶
<pb:KR2b0014_SBCK_011-8a>¶
(以入攻白/公滅之)四十二(春衛太子疾殺渾良夫○越/子敗呉於笠澤○秋楚滅陳)¶
(○衛莊公不朝于晉冬晉趙鞅伐衛逐莊公而/立公孫般師晉師還莊公復入于衛石圃作亂)¶
(莊公死于戎州已氏齊人伐衛/立靈公之子起執般師以歸)○(甲/子)四十三(衛/侯)¶
(起元○春宋公殺右師皇瑗○楚公子寧敗巴/師于鄾○夏衛石圃逐其君起起奔齊衛侯輒)¶
(自齊復歸/逐石圃)¶
元王(秦厲共公元衛出公/仁)元年(後元○春越人侵楚)二(夏齊人魯人/鄭人㑹于廩)¶
(丘謀伐晉○冬越敗呉師/于艾及郊敗之遂圍呉)三(晉出公錯元○夏/越人始通使于上)¶
(夏邾隠公自齊奔越越人歸之邾太子革/國)四(奔越○越圍呉三年冬呉師潰夫差請委)¶
(國為臣妾勾踐不許夫差乃自殺曰/死者有知吾何面目以見子胥也)五(夏晉荀/瑤伐齊)¶
<pb:KR2b0014_SBCK_011-8b>¶
(敗齊髙元/卒於犂丘)六(蔡聲侯産元○夏晉侯及魯臧石/伐齊取廩丘○魯哀公以嬖妾為)¶
(夫人以其子荆為太子國人始惡之哀公朝于/越越太子適郢將妻公而多與之地季孫懼因)¶
(太宰嚭以納/賂焉乃止)七(夏衛褚師北及諸大夫逐衛侯/輒輒奔宋請師于越○魯侯歸)¶
(自越季康子孟武伯逆於五梧/語相侵也公與大夫始有惡)八(夏越臯如后/庸宋樂茷魯)¶
(叔孫舒伐衛納出公衛公孫彌牟重賂越人申/開守郫而納公公不敢入師還立蒯瞶之弟黚)¶
(出公卒于越○宋景公無子取公孫周之子得/與啓畜于公宫未立而薨大尹矯命立啓六卿)¶
(逐啓及大/尹而立得)¶
貞定王(衛悼公黚宋昭公得元○晉荀瑤/介)元年(伐鄭齊陳成子救之晉師還○魯)¶
(哀公將以越伐魯而去三桓/故出奔越魯人立其子寧)○(甲/戌)二(魯悼公/寧元)三¶
<pb:KR2b0014_SBCK_011-9a>¶
　○四○五(燕孝公元○晉荀瑤圍鄭耻/趙襄子襄子由是惎知伯)六○七¶
(鄭哀公/易元)八(秦伐大荔/取其王成)九○十○十一○(甲/申)十二¶
(晉三卿宴於藍臺知襄子戲韓康子而侮叚規/知伯國諌曰主不備難必至矣曰我不為難誰)¶
(敢興之對曰蜹蟻蜂蠆皆能/害人况人之君相乎弗聴)十三(晉哀公驕蔡/元侯元○晉)¶
(知氏韓氏趙氏魏氏專政出公欲去之四卿反/攻公公出奔齊昭公孫忌善於知伯而早死故)¶
(知伯立忌之子驕而相/之國事皆决於知伯)十四(齊宣公就匝元○/鄭人弑哀公而立)¶
(聲公之/弟丑)十五(鄭共公/丑元)十六(晉知伯請地於韓魏/韓魏與之請地於趙)¶
(趙襄子不與知伯怒攻趙氏趙襄子走保晉陽/知伯以晉師圍而灌之城不没者三板襄子夜)¶
(使張孟談私於韓康子魏桓子韓/魏與襄子合攻知伯滅之分其地)十七○十八¶
<pb:KR2b0014_SBCK_011-9b>¶
　○十九(衛敬公費/蔡侯齊元)二十(燕成/公元)二十一○(甲/午)二十¶
　二(楚滅/蔡)二十三○二十四(楚滅/杞)二十五(秦伐義/渠虜其)¶
(秦躁/王)二十六○二十七(公元)二十八(王崩太子去/疾立是為哀)¶
(王五月弟叔襲殺去疾而自立是為思王五月/叔弟嵬攻殺叔是為考王封其弟於河南以續)¶
(周公之職是為東周/桓公○秦南鄭反)¶
考王(甲/嵬)元年○二○三○(辰)四(晉幽公/栁元)五○六○¶
　七○八(燕閔/公元)九○十(楚簡王仲衛昭公/糾元○楚滅莒)十一(魯/元)¶
(公嘉/元)十二(秦躁公薨國人/立其弟懷公)十三(秦懷/公元)○(甲/寅)十四¶
　○十五(衛公子亹弑/昭公而代之)¶
<pb:KR2b0014_SBCK_011-10a>¶
威烈王(衛懷公亹元○晉趙襄子卒襄子/午)元年(以兄伯魯之不立不肯置嗣以伯)¶
(魯之孫浣為後浣生烈侯○秦庶長嵬弑懐/公懐公太子曰昭子早卒國人立其子靈公)二¶
(秦靈/公元)三(鄭幽公已元○晉韓武子伐/鄭殺幽公鄭人立其弟駘)四(鄭繻公/駘元)¶
　五○六(晉幽公夜竊出邑中盜殺之魏/斯以兵誅亂者立幽公之子止)七(晉烈/公)¶
(甲/元)八○(子)九○十○十一(衛敬公之孫頽弑懷/公而代之○秦靈公)¶
(薨國人廢其子獻公而/立其季父簡公名衛)十二(秦簡公衛/慎公頹元)十三○¶
　十四○十五○十六○十七(魯穆公/&KR0283;元)十八(晉魏/斯使)¶
(樂羊伐中山克之使其子擊守中山又伐秦/至鄭○韓䖍伐鄭取雍丘○齊人伐魯取成)○¶
(甲/戌)十九(楚聲王當元○鄭人敗韓氏于負黍○/魏斯好賢以卜子夏田子方為師過段)¶
<pb:KR2b0014_SBCK_011-10b>¶
(于木之廬必式之任李克為政用/呉起為西河守魏由是强於三晉)二十○二十¶
　一○二十二(齊康公/貸元)¶
　　○右伏羲氏至周威烈王二十二年臣今所¶
　　　補¶
　二十三(魏文侯斯韓景侯䖍趙烈侯籍宋悼公/購由元○初命晉大夫魏斯韓䖍趙籍)¶
(為諸侯先是大夫専國者多矣未有敢自君者/至是三大夫始受天子之命禮之紀綱盡矣)¶
　二十四(燕僖公元○盜殺楚/聲王國人立其子類)¶
安王(楚悼王/驕)元年(類元)二(魏人韓人趙人伐楚至桑/丘鄭人圍韓陽翟○趙烈)¶
(侯薨弟/武侯立)三(秦惠公韓烈侯/取趙武侯元)四(楚人圍鄭鄭人/殺其相駟子陽)○¶
<pb:KR2b0014_SBCK_011-11a>¶
(甲/申)五(盜殺韓/相俠累)六(鄭駟子陽之黨弑繻/公而立幽公之弟乙)七(宋休公/田鄭康)¶
(公乙/元)八○九○十(晉孝公/頃元)十一(齊田和遷康公/于海上食一城)¶
(以奉/其祀)十二○十三(齊田和㑹魏文侯楚人衛人/於濁澤求為諸侯文侯為之)¶
(請于王/王許之)十四○(甲/午)十五(蜀伐秦取南鄭○趙武/侯薨國人復立烈侯之)¶
(太子/章)十六(秦出公魏武侯擊韓文侯趙敬侯章/齊大公田和元○初命田和為諸侯)¶
　十七(秦庶長改逆獻公于河曲而立之沈出子/及其母于淵秦數有亂益衰弱三晉侵奪)¶
(其河/西地)十八(秦獻公齊桓公午元○魏相公叔疾/呉起之賢譖諸武侯呉起奔楚楚悼)¶
(王恱之以為相呉起乃為明法審令廢不急之/官罷公族疏逺者以撫養戰士故楚國强盛諸)¶
(侯畏服而/貴戚怨之)十九○二十○二十一(楚悼王薨宗/室大臣攻呉)¶
<pb:KR2b0014_SBCK_011-11b>¶
(起殺之并中王尸肅王即/位誅為亂者七十餘家)二十二(楚肅王/臧元)二十¶
　三(齊康公薨田氏絶其祀齊桓公/薨齊威王即位齊始强於天下)二十四(齊威/王因)¶
(齊/元)○(甲/辰)二十五(晉靖公/俱■元)二十六(韓哀公魯共公/奮元○趙魏趙)¶
(共廢晉靖公為/家人而分其地)¶
烈王(韓滅鄭因/喜)元年(徙都之)二(趙成侯/種元)三○四(衛聲公/訓宋辟)¶
(公兵燕/桓公元)五(韓嚴遂弑哀侯韓人立其子懿侯○/魏武侯薨無適子公子罃與公中緩)¶
(爭立國/内亂)六(魏惠王罃韓懿侯元○齊威王/來朝○楚肅王薨弟良夫立)七(楚/宣)¶
(王良夫宋公剔成元○王崩弟扁立○韓懿侯/趙成侯因魏之亂伐魏大敗魏師于濁澤遂圍)¶
(魏趙欲弑罃立公中緩割地而退韓欲兩分之/趙不可韓怒以其師夜去趙師亦歸魏罃遂滅)¶
<pb:KR2b0014_SBCK_011-12a>¶
(緩)¶
顯王(甲/扁)元年○(寅)二○三○四○五(秦獻公敗三/晉之師于石)¶
(門斬首六萬天/子錫以黼黻)六○七(秦獻公薨孝公即位是/時六國强大皆擯斥秦)¶
(夷翟遇之楚有巴巫黔中魏有華隂上/郡秦孝公乃發憤修政欲興穆公之業)八(秦孝/公衛)¶
(成疾速燕文公元○秦孝公下令求賢師羣臣/有能出奇計强秦者尊用之魏相公叔座知衛)¶
(鞅之賢薦之魏惠王王不能用/衛鞅西入秦孝公與語大悦)九○十(秦孝公/以衛鞅)¶
(為左庶長鞅欲變法秦大臣固爭鞅曰民可與/樂成難與慮始孝公卒用鞅言變法令明爵秩)¶
(■奸慝務耕織禁墮游尊戰士下無功太子犯/法鞅黔其師公孫刑其傅公子䖍明日秦人皆)¶
(趨令鄉/邑大治)十一(韓昭/侯元)○(甲/子)十二○十三十四○¶
<pb:KR2b0014_SBCK_011-12b>¶
　十五(魯康公毛元○秦人敗魏人于元里取/少梁魏惠王伐趙圍邯鄲趙告急于齊)十¶
　六(齊威王使田忌將兵以孫臏為師以救趙忌/用臏言直趣大梁魏釋趙而還自救與齊師)¶
(戰于桂陵魏師敗績臏與魏將龎涓同學兵法/涓自知不如臏誘而刑之臏逃入齊田忌薦之)¶
(威王威/王用之)十七○十八(韓昭侯以申不害為相内/修法制外應諸侯韓由是)¶
(秦徙都咸陽初并小都鄉邑聚以為縣/興)十九(縣置令丞凡三十一縣廢井田開阡陌)¶
(皆衛鞅之謀也○趙威侯薨公/子緤與太子爭立不勝奔韓)二十(趙肅/侯元)二十¶
　一○(甲/戌)二十二○二十三(衛更貶號曰侯/服屬于三晉)二十¶
　四(魯景公/偃元)二十五○二十六(秦益强天子致伯/諸侯畢賀秦伯使)¶
(公子少官㑹諸侯/於逢澤以朝天子)二十七○二十八(魏龎涓伐/韓齊田忌)¶
<pb:KR2b0014_SBCK_011-13a>¶
(救韓伐魏龎涓釋韓追齊師孫臏伏兵于馬陵/以邀之殺龎涓大敗魏師獲魏太子申衛鞅說)¶
(孝公因魏敗逐之使東則秦可/以全據山河之固東制諸侯也)二十九(秦衛鞅/伐魏魏)¶
(公子卬禦之鞅詐魏公子與飲因執之以擊魏/師大敗之魏惠王懼自安邑東徙大梁乃恨不)¶
(用公叔之言秦封/衛鞅為商君)三十(楚威王/商元)三十一(商君相/秦法令)¶
(苛酷臨渭論囚渭水盡赤秦人上下怨之孝公/薨公子虔之徒告商君謀反商君奔魏魏弗受)¶
(内之秦秦車裂/商君滅其族)○(甲/申)三十二(秦惠王元○/韓申不害卒)三十¶
　三○三十四○三十五(魏後元○魏惠王齊威/王㑹于徐州以相王○)¶
(越王無疆伐楚楚人大敗之殺無疆冬取故呉/地越以此散○周人蘇秦說燕文侯與趙合從)¶
(以拒秦文/侯聴之)三十六(蘇秦說趙肅侯以六國合從/之術云秦伐一國五國共救)¶
<pb:KR2b0014_SBCK_011-13b>¶
(之不如約者五國共伐之肅侯使蘇子約韓魏/齊楚皆聴蘇子并相六國為從約長又恐秦敗)¶
(從約乃激怒張儀入之于/秦秦惠王以儀為客卿)三十七(韓宣惠王燕/易王衛平侯)¶
(齊宣王辟彊元○秦使犀首欺齊魏與共伐趙/趙肅侯以讓蘇子蘇子慙恐請使燕必報齊蘇)¶
(子去趙而從約皆解趙決/河水灌齊魏之師乃去)三十八○三十九(魏/獻)¶
(河西之/地于秦)四十(宋公剔成之弟偃/攻剔成剔成奔齊)四十一(楚懷王/槐宋康)¶
(王偃元○秦公子華張儀伐魏取蒲陽儀言于/惠王復以與魏又以公子繇為質儀因説魏王)¶
(盡入上郡十五縣于秦/以謝秦以張儀為相)○(甲/午)四十二○四十三¶
(趙肅侯薨武靈王即位加/故臣肥義秩克己為政)四十四(趙武靈王元/○秦始稱王)¶
　四十五(秦後元衛嗣君元○秦張儀/平陜蘇秦自燕奔齊為間)四十六(燕/衛)¶
<pb:KR2b0014_SBCK_011-14a>¶
(皆稱王趙武靈王獨不肯曰無其/實敢有其名乎令國人謂已為君)四十七(秦張/儀相)¶
(魏欲令魏先事/秦而諸侯効之)四十八○¶
愼靚王(燕王噲元○衛更貶/定)元年(號曰君獨有濮陽)二○三(魏襄/王元)¶
(○楚趙韓魏燕伐秦攻函谷/闗秦人出兵五國皆敗走)○(甲/辰)四(秦敗韓師/於脩魚斬)¶
(首八萬獲申差諸侯震恐○魏王因張儀以請/成于秦張儀歸復相秦○齊大夫有與蘇秦爭)¶
(寵者刺秦/而殺之)五(魯平公祚元○秦惠王欲伐蜀張/儀以為不如伐韓司馬錯曰蜀亂)¶
(易取而可以廣地富民天下不以為貪暴是我/一舉而名實附也遂使錯伐蜀滅之秦益富强)¶
(○蘇代與燕相子之為姻代説燕王噲/以國讓子之是與堯同名也王從之)六○¶
赧王(秦敗韓師于岸門韓太子倉質于秦/延)元年(○燕子之專國三年國内大亂齊王)¶
<pb:KR2b0014_SBCK_011-14b>¶
(使人說燕太子平使攻子之平與將軍市被圍/公宫攻子之不克連戰數月死者數萬人齊使)¶
(章子伐燕殺燕/王噲及子之)二(齊湣王地元○秦患齊楚從/親乃使張儀說楚懐王令與)¶
(齊絶許賂以地六百里楚王許之陳軫諌曰秦/重楚者以有齊也若絶齊秦必負王二國之兵)¶
(將俱至矣不如隂合而陽/絶之楚王不聴秦果負約)三(楚王將伐秦陳軫/諌曰不如因以一)¶
(名都賂之與之伐齊以取償焉不聴遂伐秦秦/大破楚師于丹陽斬首八萬獲屈匃取漢中楚)¶
(復悉兵以襲秦又敗于藍田韓魏乗楚/困皆來襲楚楚乃割二城以和于秦)四(韓襄/王倉)¶
(燕昭王平元○楚王求張儀於秦秦與之楚王/用嬖臣靳尚幸姬鄭袖之言弗果殺○燕人立)¶
(昭王昭王怨齊欲報之乃苦心勞志撫民求士/郭隗曰王欲致士請從隗始王築宫師事之於)¶
(是樂毅自魏往/劇辛自趙往)五(秦武王元○張儀與秦武王/有隙乃去秦相魏遂卒于魏)¶
<pb:KR2b0014_SBCK_011-15a>¶
　六○七(秦甘茂伐韓宜陽茂曰宜陽大縣也攻/之未易卒拔臣霸旅之臣也樗里子公)¶
(孫奭拔韓而議之王必聴之武王曰/寡人不聴也與之盟于息壤而遣之)○(甲/寅)八(甘/茂)¶
(圍宜陽五月不拔樗里子爭之王欲罷兵茂曰/息壤在彼乃益兵而拔之斬首六萬○秦武王)¶
(好力扛龍文赤鼎絶脈而死無子秦人逆其異/母弟稷於燕而立之○趙武靈王變俗為胡服)¶
(騎射以攻林胡/中山皆勝之)九(秦昭王稷元○秦昭王母宣/大后楚女也有異母弟曰魏)¶
(冉同母弟曰華陽君芊戎王同母弟曰髙陵君/涇陽君魏冉自惠王時任職用事武王薨諸弟)¶
(爭立冉力能立昭王/王以為將軍衛咸陽)十(秦庶長壯與大臣諸公/子謀作亂魏冉誅之及)¶
(惠后武王后出歸魏王兄弟不善者冉皆殺之/威振秦國王年少太后臨朝冉任政封穰侯)¶
　十一○十二○十三○十四○十五(初楚以秦/宣太后之)¶
<pb:KR2b0014_SBCK_011-15b>¶
(故倍從約而親秦使太子黃為質於秦太子私/鬬殺秦大夫懼而亡歸秦華陽君伐楚斬首三)¶
(萬殺楚將景缺楚王使/太子質於齊以請和)十六(秦伐楚取八城秦/王更與楚懷王約)¶
(為好㑹武闗懷王至則劫之入朝章臺求巫黔/中郡懷王不可因留之楚人逆大子于齊而立)¶
(之○趙武靈王寵姬呉娃生少子何欲及其生/而立之乃廢太子章而傳位於何自稱主父)¶
　十七(趙惠文王何楚襄王横元○楚人告于秦/曰賴社稷神靈國有王矣秦人伐楚斬首)¶
(五萬取/十六城)○(甲/子)十八(楚懐王亡歸秦人遮楚道乃/之趙主父在代趙人不敢受)¶
(將之魏秦人/追及之以歸)十九(魯涽公寘元○楚懷王發病/死于秦楚人憐之如悲親戚)¶
(諸侯由是/不直秦)二十(魏昭王元韓僖王咎元○趙主/父與齊魏共滅中山○呉娃卒)¶
(主父憐故太子章欲分代以王之猶豫未決主/父與王游沙丘宫公子章作亂以主父命召王)¶
<pb:KR2b0014_SBCK_011-16a>¶
(肥義先入章殺之李兊攻章章走主父開/之兊已殺章因圍主父主父食雀鷇而死)二十¶
　一(齊田甲作亂/孟嘗君奔薛)二十二(韓公孫喜及魏師伐秦/穰侯薦左更白起於秦)¶
(王王以為將大敗韓魏之師於伊闕斬首二十/四萬獲公孫喜諸侯大恐秦王謂楚襄王曰願)¶
(王飭士卒得一樂戰襄王患之/復與秦和親秦以女妻之)二十三(楚襄王/逆后于)¶
(魏入河東地四百里韓/秦)二十四○二十五(入武遂地二百里于秦)二¶
　十六(秦大良造白起客卿錯伐/魏至軹取城大小六十一)二十七(秦稱西/帝齊稱)¶
(東帝蘇代謂齊王曰秦稱帝而天下安之王徐/稱帝未後也若天下惡之王因勿稱以收天下)¶
(之望齊王從之稱二日復去/帝號頃之秦王亦去帝號)○(甲/戌)二十八○二¶
　十九(秦司馬錯伐魏魏獻安邑以和於秦○宋/公偃驕虐無道與齊楚魏戰勝之自稱宋)¶
<pb:KR2b0014_SBCK_011-16b>¶
(王天下謂之桀宋齊閔王及楚/魏伐之偃走死温齊遂滅宋)三十(齊閔王已/克宋而驕)¶
(因南割楚之淮北西侵三晉欲并天下諸侯疾/之燕昭王拊循其民二十餘年欲以報齊樂毅)¶
(曰齊地廣民衆未易獨攻也請約秦楚/趙魏韓共伐之王從之五國皆許諾)三十一¶
(樂毅以六國之師大敗齊師于濟西諸侯皆罷/燕獨追齊師遂入臨淄齊湣王走保莒楚淖齒)¶
(救齊因爲齊相乃隂與燕人約殺閔王而分/齊地閔王子法章變姓名爲太史殷家庸)三¶
　十二(齊襄王法章元○淖齒去莒齊大夫求得/法章立之布告齊國曰王已立在莒矣)¶
　三十三(䘙懷/君元)三十四(楚欲伐周王使周武公說/楚令尹昭子曰周地不過)¶
(百里然爲天下共主攻之者爲弑君然而諸侯/猶攻之者祭器在故也今楚欲殘天下之共主)¶
(居天下之重器器南則/兵至楚矣楚人乃上)三十五(秦白起敗趙師/斬首二萬司馬)¶
<pb:KR2b0014_SBCK_011-17a>¶
(錯伐楚楚獻漢北及上庸地于秦燕樂毅狥齊/地數歲下齊七十餘城獨莒即墨未下圍之)¶
　三十六(燕昭王薨惠王即位素惡樂毅且疑之/齊即墨將田單縱反間於燕燕王使騎)¶
(劫代樂毅將樂毅奔趙燕師皆忿無鬬志田單/乃用詐計大破燕師殺騎劫悉復齊故地○秦)¶
(白起伐楚取鄢鄧西陵/○秦王趙王㑹于澠)三十七(燕惠王元○秦/白起伐楚抜郢)¶
(燒夷陵楚王兵散遂不復/戰徙都陳秦以郢置南郡)○(甲/申)三十八(秦白起/定巫黔)¶
(中置黔/中郡)三十九(魏安僖王元○楚王收東地兵/得十餘萬復西取江南十五邑)¶
　四十(秦穰侯伐魏韓暴鳶救魏穰侯大破之斬/首四萬魏納入城以和穰侯復伐魏走芒)¶
(卯入北宅遂圍大/梁魏納温以和)四十一(魏復叛秦穰侯伐魏/斬首四萬得三縣)¶
　四十二(魯頃公讎元○趙賈偃魏芒卯伐韓攻/華陽秦白起救韓大破趙魏之師于華)¶
<pb:KR2b0014_SBCK_011-17b>¶
(陽之下斬首十五萬取魏卷蔡陽長社魏納脩/武以和又取趙觀津○秦王欲伐楚楚使者黃)¶
(歇上書諌王乃/止與楚和親)四十三(韓桓惠王元○楚左徒/黄歇侍太子完為質於)¶
(秦秦初置/南陽郡)四十四(燕武成王元○趙田部吏趙/奢收稅平原君家不肯出趙)¶
(奢殺平原君家用事者九人平原君欲殺之奢/曰君為趙貴公子奉公守法則上下平上下平)¶
(則趙固而强君於天下顧不重乎平/原君以為賢薦之趙王使治國賦)四十五(秦/人)¶
(伐趙圍閼與趙奢救之大破秦師趙封奢為馬/服君○秦客卿竈伐齊取剛壽魏人范雎見秦)¶
(王言太后穰侯等專恣於外重於王且越韓魏/而伐齊非計不若逺交而近攻王説以為客卿)¶
　四十六○四十七○(甲/午)四十八○四十九(秦范/雎益)¶
(親用事乃言太后穰侯等將不利於國曰自古/及今失其國者皆君務逸游委政于臣所委者)¶
<pb:KR2b0014_SBCK_011-18a>¶
(御下蔽上以成其私而君不悟所以亡也秦王/乃廢太后逐穰侯華陽君涇陽君於闗外以范)¶
(雎為丞相/封為應侯)五十(趙孝成/王丹元)五十一(齊王建元○齊/王建即位其母)¶
(君王后賢事秦謹與諸侯信秦日夜攻三晉/燕楚五國各自救故建立四十餘年不受兵)五¶
　十二(楚襄王有疾太子在秦不得歸黃歇使太/子變服亡歸而自留請死秦王以歇為忠)¶
(而遣之襄王薨考烈王即位以/歇為相封以淮北號春申君)五十三(楚考烈/王完元)¶
(○秦武安君伐韓拔野王上黨道絶上黨中馮/亭以城市邑十七降趙趙王與平原君謀欲受)¶
(之平陽君豹曰聖人甚禍無故之利此/韓嫁禍於我也王不聴發兵取上黨)五十四¶
　○五十五(秦左庶長王齕攻上黨拔之上黨民/走趙趙王使廉頗軍長平以拒秦頗)¶
(堅璧不戰應侯因縱反間以疑頗于趙王趙王/使趙括以代頗將秦王隂益兵使武安君將以)¶
<pb:KR2b0014_SBCK_011-18b>¶
(擊趙大破之殺趙括/阬降卒四十萬人)五十六(武安君分兵拔虎/牢定太原將進圍)¶
(邯鄲韓魏皆恐使人說應侯曰趙亡則武安君/為三公君能為之下乎應侯乃請許趙割地而)¶
(罷兵由是與武安君有隙頃之五/大夫王陵復伐趙武安君病不行)五十七(平原/君求)¶
(救於楚楚王許之武安君病愈秦王欲使代王/陵武安君辭王與應侯强請之終不肯行乃使)¶
(王齕代陵圍邯鄲終不能拔軍數不利魏王使/晉鄙救趙璧於鄴觀望不進信陵君盜兵符殺)¶
(鄙奪/其軍)○(甲/辰)五十八(燕孝王元○秦應侯譖武安/君賜死杜郵魏公子無忌及)¶
(楚春申君大破秦師于邯鄲下王齕走信陵君/自留趙使將將其兵歸魏王亦怒信陵君不召)¶
(秦取韓陽城負黍赧王恐倍秦與諸/也)五十九(侯合從秦王使將軍樛攻西周赧王)¶
(如秦頓首受罪盡獻其邑三十六口三萬周自/武王以來凡三十六王八百六十七歲而亡)¶
<pb:KR2b0014_SBCK_011-19a>¶
　　臣光曰周自平王東遷日已衰微至於戰國¶
　　又分而為二其土地人民不足以比強國之¶
　　大夫然而天下猶尊而事之以為共主守文¶
　　武之宗祧緜緜焉久而不絶其故何哉植本¶
　　固而發源深也昔周之興也禮以為本仁以¶
　　為源自后稷已來至於文武成康其講禮也¶
　　備矣其施仁也深矣民習於耳目浹於骨髓¶
　　雖後世微弱其民將有陵慢之志則畏先王¶
　　之禮而不敢為將有離散之心則思先王之¶
<pb:KR2b0014_SBCK_011-19b>¶
　　仁而不忍去此其所以享國長乆之道也不¶
　　然以區區數邑處於七暴國之間一日不可¶
　　存况數百年乎¶
秦昭王(秦應侯免相蔡澤代之○楚/稷)五十二(人取魯地遷魯頃公于莒)五¶
　十三(燕王喜元○韓王/入朝魏舉國聴令)五十四(楚遷于/鉅陽)五十五¶
(衛元君元○衛懷君朝于魏魏人殺之立其弟/元君元君魏婿也○秦太子妃華陽夫人無子)¶
(庶子二十餘人夏姬子楚質於趙陽翟賈人吕/不韋為楚說華陽夫人令楚為嗣華陽夫人許)¶
(王薨孝文王立楚為太子吕不韋娶/之)五十六(美姬有娠以獻楚生子政○燕王使)¶
(栗腹約歡于趙還言趙可伐王使栗腹卿秦伐/趙樂間將渠諌不聴趙廉頗大破燕師於宋子)¶
<pb:KR2b0014_SBCK_011-20a>¶
(殺栗腹虜卿秦遂/圍燕燕謝得解)¶
孝文王元年(王即位三日薨莊襄王立尊華陽夫/人為華陽太后夏姬為夏太后○楚)¶
(滅魯遷頃公於/卞邑為家人)¶
莊襄王(吕不韋為相國封河南洛陽十萬/楚)元年(户為文信侯○蒙驁伐韓取成臯)¶
(滎陽置/三川郡)二(蒙驁伐趙定太原取三十七城○楚/春申君以淮北地易呉以為封邑)¶
　○(甲/寅)三(置太原郡○蒙驁伐魏魏王兵數敗乃/復召信陵君信陵君歸為將諸侯爭救)¶
(魏信陵君并將五國兵大破蒙驁於河外追至/函谷闗抑之而還○王薨太子政立年十三國)¶
(事皆决於吕不韋號/稱仲父○晉陽反)¶
始皇(蒙驁擊趙定晉陽○作鄭國渠引涇/政)元年(水灌田闗中益富饒○秦行萬金於)¶
<pb:KR2b0014_SBCK_011-20b>¶
(魏間信陵君魏王疑之使人代將兵信/陵君自知再以毁廢乃日夜縱酒而卒)二(麃公/攻卷)¶
(斬首三萬○趙相國廉頗伐魏取繁陽趙孝成/王薨悼襄王立使樂乗代之頗怒攻乗而奔魏)¶
(魏人不能用趙數困于秦悼襄王復思得頗使/使者視之嬖臣郭開賂使者使毁頗頗卒于楚)¶
　三(趙悼襄王偃元○蒙驁伐韓取十二城○趙/李牧伐燕取武遂方城牧者趙之北邊良將)¶
(也嘗屯代鴈門破匈奴十餘萬騎滅襜襤敗東/胡降林胡匈奴逺遁十餘歳不敢近趙邊○)¶
　四(蒙驁/伐魏)五(魏景閔王増元○䝉驁伐魏取酸棗/等二十城置東郡○燕劇辛伐趙趙)¶
(龎煖大破燕/師殺劇辛)六(諸侯患秦攻伐無已時故楚趙/魏韓衛共伐秦春申君為従約)¶
(長至函谷秦出兵擊之五國敗走秦遂伐魏取/朝歌拔衛濮陽衛君走保野王楚自陳徙夀春)¶
(以避/秦患)七(伐魏/取汲)八(吕不韋舍人嫪毐有寵於太后/封以太原為長信侯政事皆決)¶
<pb:KR2b0014_SBCK_011-21a>¶
(於毐勢振秦國○/魏人以鄴與趙)九(韓王安元○嫪毐有寵於/太后事覺作亂捕得車裂)¶
(滅其宗遷太后於雍○楚考烈王無子趙人李/園獻妹於春申君知其娠納諸王生子悍為太)¶
(子王病朱英謂春申君必殺李園/不聴王薨李園殺春申君滅其家)○(甲/子)十(楚幽/王悍)¶
(元○吕不韋免相就國王納茅焦之諫復迎太/后於雍○大索逐客楚人李斯上書諫王召斯)¶
(還與圖國事斯行金玉以間諸侯之君臣名士/可賂者賂之不可者刺之上下乖離乃使良將)¶
(隨其後卒/并諸侯)十一(王翦桓齮伐趙取鄴閼與○趙/悼襄王薨太子遷立其毋倡也)¶
(悼襄王廢太/子嘉而立之)十二(趙幽穆王遷元○發四郡兵/助魏伐楚○奪吕不韋國徙)¶
(之蜀不韋/飲鴆死)十三(桓齮伐趙太破趙師於平陽斬/首十萬殺扈輒趙王更使李牧)¶
(將以拒秦大破秦/師於宜安桓齮走)十四(桓齮定平陽武城宜安/○韓王納地效璽請為)¶
<pb:KR2b0014_SBCK_011-21b>¶
(藩/臣)十五(伐趙取狼孟鄱吾○燕太子丹質於秦/王不禮焉丹怒亡歸傾身竭財求勇士)¶
(以刺王其傅鞠武諫曰行危以求安計淺而/怨深不量力之能否臣不知其可也丹不聽)十¶
　六(韓獻南/陽郡)十七(内使勝滅韓虜韓王/安以其地置頴川郡)¶
　　臣光曰韓以微弱之國居天下之衝首尾腹¶
　　背莫不受敵然猶社稷血食㡬二百年豈非¶
　　昭侯奉法之謹賞不加無功罰不失有罪後¶
　　世雖不肖猶得䝉遺烈以自存乎嗚呼有國¶
　　者安可以無法哉¶
　十八(衞君角元○大興兵使王翦將伐/趙下井陘趙李牧司馬尚禦之)十九(趙/郭)¶
<pb:KR2b0014_SBCK_011-22a>¶
(開多受秦間金言李牧司馬尚欲反趙王使趙/葱顔聚代之牧不受命捕得斬之廢司馬尚王)¶
(翦擊殺趙葱遂滅趙進兵臨燕趙嘉奔代自立/為王○楚幽王薨弟郝立郝兄負芻殺之自立)¶
　○(甲/戌)二十(魏王假代王嘉楚王負芻元○燕太/子丹使荆軻刺王不中王怒益發兵)¶
(使王翦伐燕大破燕代之/師于易水之西遂圍蒯)二十一(王翦伐蒯燕/王走保遼東)¶
(斬太子丹之首以獻○王賁伐楚取十餘城欲/遂滅楚王翦曰楚地廣民衆非六十萬人不可)¶
(王以為怯使李信䝉/恬將二十萬人伐楚)二十二(王賁伐魏引河溝/灌大梁魏王假降)¶
(殺之遂/滅魏)¶
　　臣光曰魏文侯以列國大夫好賢禮士終為¶
　　天下之顯諸侯至于今稱之惠王有一商鞅¶
<pb:KR2b0014_SBCK_011-22b>¶
　　不能用而棄之於秦使還為國害喪地七百¶
　　里竄身大梁子孫遂微賢不肖之相望豈不¶
　　逺哉無忌去而魏輕還而魏重安僖王猶以¶
　　為疑無忌死而魏亡賢者之於國何如哉¶
(李信䝉恬為楚所敗王自請/王翦將六十萬人以復伐楚)二十三(楚悉兵以/逆王翦翦)¶
(堅壁不戰楚引而東乃追擊大破/之于蘄南殺項燕乗勝畧定楚地)二十四(王翦/滅楚)¶
(虜王負芻因南征百越/降之置楚郡㑹稽郡)¶
　　臣光曰楚自祝融鬻熊以來其有國㡬何年¶
　　矣方其盛也奄有南海慿陵諸夏及懷王放¶
<pb:KR2b0014_SBCK_011-23a>¶
　　廢忠良親近讒慝惑張儀之口而耳目不能¶
　　自守見欺而不悟亡師而不悔以失濟失客¶
　　死於秦使其子孫䘖涕忍耻以事仇讎强之¶
　　女而不敢辭陵廟焚而不敢怨兎逃鼠伏自¶
　　屏於陳束兵不戰而攻之不解割地請和而¶
　　侵之不止卒不見赦而國以淪亡不亦悲乎¶
　二十五(王賁伐遼東虜燕王喜還擊代/虜代王嘉以其地置遼東代郡)¶
　　臣光曰燕在春秋時玉帛不通於中國簡䇿¶
　　所書鮮焉及文侯始大與諸侯約從以擯秦¶
<pb:KR2b0014_SBCK_011-23b>¶
　　王噲慕堯舜以國授子之而敗死為天下笑¶
　　求名失實乃至是乎昭王刻意勤身招賢下¶
　　士卒用弱燕以報强齊有志者功無不成也¶
　　惠王信讒以喪垂成之業惜哉燕丹不勝一¶
　　朝之忿以犯虎狼之秦輕慮淺謀挑怨速禍¶
　　使召公之廟不祀忽諸罪孰大焉而論者或¶
　　謂之賢豈不過哉夫為國家者任官以才立¶
　　政以禮懷民以仁交鄰以信是以官得其人¶
　　政得其節百姓懷其徳四鄰親其義夫如是¶
<pb:KR2b0014_SBCK_011-24a>¶
　　則國家安如磐石熾如焱火觸之者碎犯之¶
　　者焦雖有彊暴之國尚何足畏哉丹釋此不¶
　　為顧以萬乗之國決匹夫之怒逞盜賊之謀¶
　　功隳身僇社稷為墟不亦悲哉夫其膝行蒲¶
　　伏非恭也復言重諾非信也糜金散玉非惠¶
　　也刎頸決腹非勇也要之謀不逺而動不義¶
　　其楚白公勝之流乎荆軻懷其豢養之私不¶
　　顧七族欲以尺八七首彊燕而弱秦不亦愚¶
　　乎○又曰武靈王不顧流俗變胡服習騎射¶
<pb:KR2b0014_SBCK_011-24b>¶
　　以制林胡滅中山大啓土宇威加强秦可謂¶
　　賢君矣及溺於嬖寵欲分國以王二子卒餒¶
　　死沙丘宫佚欲之之敗也如此夫趙於三晉¶
　　為最强及貪上黨之田以喪長平之師用郭¶
　　開之讒而棄廉頗李牧使宗廟不血食言之¶
　　可為長欷矣¶
(○齊自君王后卒后勝相齊多受秦間金約齊/王去從朝秦不為攻戰之具秦以故得滅五國)¶
(而齊/不救)¶
　二十六(王賁自燕南攻齊猝入臨淄民/莫敢格者遂滅齊虜齊王建)¶
<pb:KR2b0014_SBCK_011-25a>¶
　　臣光曰齊地廣而民衆負滄海以臨中夏重¶
　　以威宣之賢國家富强及涽王驕汰不可盈¶
　　厭自取顚沛茍無田單齊不國矣凡㳺士言¶
　　從横者雖更相傾覆要之合從者六國之利¶
　　也齊為三晉燕楚之根柢三晉燕楚為齊之¶
　　藩蔽秦雖强暴百有餘年不能一諸侯者以¶
　　其表裏相鈎帶也及齊王建用后勝之謀信¶
　　秦間之言拱手以事秦不救五國五國已亡¶
　　而齊并為虜理勢然也¶
<pb:KR2b0014_SBCK_011-25b>¶
(○王自謂功徳兼三皇五帝故號皇帝除去諡/法欲以傳萬世無窮不建立子弟為諸侯分天)¶
(下為三十六郡徙豪傑於/咸陽悉收天下兵銷之)二十七(始皇巡隴西/北地出雞頭)¶
(山過回中作信宫渭/南又作甘泉前殿)二十八(東行郡縣上鄒嶧/山遂封泰山禪梁)¶
(父東㳺海上登瑯邪使齊人徐市發童男女數/千人入海求蓬萊不死之藥過彭城出周鼎南)¶
(之衡山南郡浮江/赭湘山由武闗歸)二十九(始皇東㳺至博浪沙/中韓人張良為韓報)¶
(讐徂撃始皇不中天下大索十日/始皇遂登之罘瑯邪還自上黨入)○(甲/申)三十○¶
　三十一○三十二(始皇之碣石壊天下堅城決/通隄防巡北邊從上郡入○)¶
(盧生入海還奏録圖書言亡秦者胡/乃使蒙恬發兵三十萬北擊匈奴)三十三(發/兵)¶
(取南越地置南海桂林象郡以謫徙民五十萬/人戍五嶺○蒙恬斥逐匈奴收河南地築長城)¶
<pb:KR2b0014_SBCK_011-26a>¶
(起臨洮至遼東延袤萬餘里暴師/于外十餘年恬居上郡以治之)三十四(丞相/李斯)¶
(建議令天下有藏詩書百家語者皆詣守尉雜/燒之有敢偶語詩書者棄市以古非今者族)¶
　三十五(除直道道九原塹山堙谷千八百里作/阿房殿東西五百步表南山以爲闕作)¶
(者七十餘萬人嚴刑重賦民不堪命諸儒誹謗/始皇坑殺四百二十餘人長子扶蘇誎始皇怒)¶
(使監蒙恬/軍于上郡)三十六(徙民河北榆中三萬家○始/皇子二十餘人少子胡亥最)¶
(愛始皇使中車府令趙髙教之法律/髙得幸於胡亥而與蒙恬蒙毅有隙)三十七(始/皇)¶
(南㳺雲夢東上㑹稽竝海至之罘還道病爲書/賜扶蘇令與喪㑹咸陽書未發始皇崩趙髙説)¶
(斯曰長子若立蒙恬必相君無死所矣乃/矯詔立胡亥爲太子賜扶蘇蒙恬蒙毅死)¶
二世(楚隠王陳勝趙王武臣齊王田儋/胡亥)元年(燕王韓廣魏王咎元○二世東巡)¶
<pb:KR2b0014_SBCK_011-26b>¶
(郡縣用趙髙䇿誅大臣宗室殆盡○滅衛○楚/戍卒陳涉起兵於陳天下豪傑爭應之○楚趙)¶
(齊燕魏皆自立王項/梁起呉劉季起沛)二(楚義帝心趙王歇魏王/豹韓王成齊王市元○)¶
(陳涉敗死○李良殺趙王武臣張耳陳餘立趙/歇為王項梁殺楚王景駒立楚懷王孫心章邯)¶
(破殺齊王儋魏王咎及項梁圍趙歇咎弟豹及/儋兄子市韓成皆自稱王○誅李斯以趙髙為)¶
(丞/相)○(甲/午)三(楚王使宋義項羽救趙羽殺義并其/軍大破秦師于鉅鹿下虜王離○趙)¶
(髙以盜賊責章邯邯恐以其軍降楚○楚沛公/伐秦入武闗○二世以盜賊責趙髙髙恐發兵)¶
(攻二世二世乞為黔首不得而死/髙立二世兄子嬰為王嬰殺髙)¶
　　臣光曰孔子曰知及之仁不能守之雖得之¶
　　必失之秦之謂矣善夫賈生之言曰秦以區¶
<pb:KR2b0014_SBCK_011-27a>¶
　　區之地千乗之權招八州而朝同列百有餘¶
　　年然後以六合為家殽函為宫一夫作難而¶
　　七廟墮身死人手為天下笑者何也仁義不¶
　　施而攻守之勢異也¶
司馬溫公稽古録卷之十一¶
<pb:KR2b0014_SBCK_011-27b>¶
